\textcolor{lila}{På senare år har man börjat att aktivt se över hur undervisningsmetoden skulle kunna förbättras. Intresset för problemlösning vaknade internationellt under 1980-talet \cite{80-talet}, och nu är ämnet mycket aktuellt i didaktiska sammanhang. År 2011 infördes en ny och uppdaterad kursplan för gymnasiet, GY11, som bland annat påverkade matematiken. Jämfört med de tidigare kursplanerna från 2000 fanns det ett antal viktiga ändringar som gällde alla de olika matematikkurserna. 
Dessa förändringar diskuteras i en jämförelse mellan de båda kursplanerna \cite{GY00-GY11}, där den nya anges lägga mer fokus på att kurserna ska anpassas efter varje program och inriktning. På så sätt plockas verklighetsanknytningen upp på ett tydligare sätt. Man ska alltså lära sig hur matematik kan användas i vardagssammanhang som exempelvis att betala räkningar, men även i mer specifika situationer beroende på vad man kan behöva i yrkeslivet alternativt vidareutbildningen efter gymnasiet. 
Samma källa tar även upp en annan viktig ändring som gäller problemlösning. Detta hade ingått även tidigare, men då bara som ett av \textsl{målen}. Nu ska det även användas som \textsl{medel} för inlärning av andra mål. I GY11 poängteras också att undervisningen ska varieras och innehålla undersökande aktiviteter.}

\textcolor{lila}{För att dessa förändringar ska kunna implementeras på ett så bra sätt som möjligt har man också gjort en stor satsning genom att fortbilda alla lärare. Detta har gjorts genom \textsl{Matematiklyftet}, som är en kompetensutveckling i didaktik för matematiklärare \cite{Namnaren}, och den största satsning som någonsin gjorts i ett enskilt ämne i Sverige \cite{mattelyftet}. Här belyses den kommunicerande, reflekterande samt undersökande delen av matematiken som återfinns i samband med problemlösning.}
            
\textcolor{lila}{Problemlösning är alltså ett mycket aktuellt ämne, som man lägger mycket resurser på att införa i matematikundervisningen. Det är dock en mycket stor förändring att genomföra och tar därför, som alla andra stora förändringar, tid. Många lärare tycker också att det är svårt att hinna med problemlösning vid sidan av det material som redan ska täckas enligt kursplanen \cite{2016Senare}.}

%Även de lärare som arbetar aktivt med att införa mer problemlösning stöter på ett viss motstånd. Kanske är det för att flesta elever är vana vid den traditionella undervisningen. Eleverna förväntar sig då att lärarna ska tala om precis hur man ska göra och vad som är rätt och fel. De gamla vanorna kan alltså sitta djupt hos både elever och lärare, och vara svåra att ändra.}

\textcolor{lila}{I mars i år (2017) beslutades att skolan även ska verka för att ``stärka elevernas digitala kompetens'' \cite{regeringen}. För gymnasiematematiken innebär detta att användingen av digitala verktyg ska bli mer central i matematikundervisningen och programmering ska användas för att lösa matematiska problem \cite{itiskolan}. Även här ska det genomföras fortbildning av lärare \cite{prog_utbildning}. Ett rimligt antagande är dock att även denna övergång kommer bli svår och ta lång tid att genomföra.}