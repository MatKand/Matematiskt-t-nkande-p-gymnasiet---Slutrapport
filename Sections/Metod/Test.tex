\textcolor{lila}{Problemen har tillsammans med tillhörande material som presenterades ovan skickats ut till olika svenska gymnasielärare. Varje lärare fick ange vilka kurser de undervisade i för tillfället, och fick därmed ett problem tilldelat som skulle passa till någon av de angivna kurserna.}

\textcolor{lila}{Lärarna hade som tidigare nämnt möjlighet att följa det givna upplägget till den grad de själva ville, och därefter fick de en utvärderingsenkät. Den innehåller frågor om hur de tyckte att problemet preseterats från vårt håll, om de valt att ändra något eller om det var något annat de saknade samt om hur de tyckte att problemet togs emot av eleverna. Eleverna fick en liknande utvärderingsenkät där de fick skriva sin definition av problemlösning, vad de tyckte om problemet, vad de tyckte om nivån på problemet samt om de upplevde att de lärt sig något.}
